<h3>Microsoft Student Partners</h3>
<p>Microsoft Student Partners (MSP) on rahvusvaheline tunnustusprogramm, kuhu kuulub enam kui kolm tuhat tehnoloogiahuvilist tudengit üle maailma. Eestis pärjatakse MSP tiitliga igal õppeaastal entusiastlikke tudengeid, kelle roll on esindada Microsofti oma koolis. Ainulaadne tiitel annab võimaluse olla osa Microsoftist ja nautida eksklusiivseid privileege.</p>
<p>MSPd on tehnoloogiafännid, kes tahavad õppida, jõuda kaugemale ja jagavad oma teadmisi meeleldi ka teistega. See annab osalevatele tudengitele erakordse võimaluse küsida „Mida saab Microsoft minu jaoks teha?“ Microsofti jaoks on MSPd „ühed omadest“.</p>
<p>Programmis osalemine pakub põnevaid väljakutseid ja kasulikke kontakte. Näiteks jõuavad MSPd „sina peale“ Microsoft Eesti esinduse juhi Rain Laane ja mitmete teiste kohalike ning kaugemal korporatsioonis töötavate inimestega.</p>